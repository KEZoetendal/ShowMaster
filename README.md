# Showmaster

Showmaster was het eindproject van het omscholingstraject Make IT Work, waaraan ik met 2 klasgenoten heb gewerkt. Doel was het bouwen van een applicatie waarmee vrijwilligers van een poppodium ingeroosterd kunnen worden bij verschillende taken bij een voorstelling (bijv. garderobe, kaartverkoop, bardienst). 

### Persoonlijke bijdrage
De verschillende MVC onderdelen hebben we onderling verdeeld, zodat iedereen ervaring heeft opgedaan op alle gebieden. 
Daarnaast heb ik het gedeelte toegevoegd waardoor Excelbestanden ge√ºpload kunnen worden, waardoor de voorstellingen kunnen worden ingeladen in de database.
Ook heb ik de verschillende css stylesheets toegevoegd, om naast de standaard Bootstrap layouts aangepaste styling te kunnen gebruiken.

### Make IT Work
In september 2019 begon ik aan het omscholingstraject Make IT Work:

*Make IT Work is een initiatief van de Hogeschool van Amsterdam (HvA) en startte in 2015. In samenwerking met NHL Stenden en de HvA start de IT Academy dit traject in het Noorden.*

*Make IT Work maakt het voor hoogopgeleiden zonder specifieke IT-achtergrond mogelijk zich te laten omscholen naar een IT-functie op hbo-niveau en direct in een baan van start te gaan. Werkzoekenden met een hbo of wo-diploma worden met behulp van een online assessment geselecteerd voor Make IT Work. Werkgevers en kandidaat-cursisten ontmoeten elkaar tijdens een werkgeversmarkt. Wanneer de werkgever en de kandidaat een akkoord hebben, kan de kandidaat als cursist mee doen in de omscholing tot Software Engineer.*

Bron: [itacademy.nl/opleidingen/make-it-work](https://www.itacademy.nl/opleidingen/make-it-work)


In september 2020 heb ik het omscholingstraject succesvol afgerond en het diploma Software Engineering behaald.
